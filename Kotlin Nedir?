Kotlin JVM (Java Virtual Machine) üzerinde çalışan bir programlama dilidir. Ayrıca Javascript koduna da derlenebilir (fakat biz yazı serimizde javascripte derlenme konusuna değinmeyeceğiz). Kotlin yazılım dili 2011 yılında JetBrains firması tarafından geliştirilmeye başlandığı duyuruldu ve ilk stabil sürümünü (v1.0) 2016 yılında yayınladı. (JetBrain firması Intellij IDEA IDE’nin geliştiricisidir. Daha sonra Google ile birlikte Intellij IDEA tabanlı Android Studio‘yu geliştirdiler ve Android’in resmi geliştirici ide’si oldu. Hem android hemde java geliştiricileri için Eclipse ide’nin yerini Intellj IDEA ve Android Studio almaktadır.)

Kotlin yazılım dili Google I/O 2017 etkinliğinde Java ve C++ dan sonra Android’in 3. resmi geliştirici dili olarak duyurulmuştur. Bu duyurudan sonra Kotlin’in popülerliğinin artması kaçınılmazdır. Konu hakkında videoya buradan ulaşabilirsiniz.

Kotlin yazılım dilini öğrenerek hem Android uygulama geliştirebilir , hemde server-side uygulamaları geliştirebilirsiniz. Ama bunları geliştirebilmek için öncelikle Kotlin Yazılım dilinin temellerini öğrenmelisiniz.

Kotlin geliştirebilmek için öncelikle bilgisayarımıza JDK kurmamız gerekir. Ide olarak Intellij IDEA , Android Studio , Eclipse(JetBrains’in geliştirdiği kotlin plugini ile) ve ya ide kullanmayıp terminal ile Kotlin uygulamalar geliştirebiliriz.

Kotlin'i eğer bilgisayarınıza birşey indirmek istemiyorsanız Kotlin'in kendi sitesinden kod yazabilirsiniz.Link:https://play.kotlinlang.org

Kotlin'i telefondada "Dcoder" uygulaması sayesinde geliştirebilirsiniz.

Kotlin dilini öne çıkaran en önemli etken ise : Google Şirketinin Android Developer bölümünün bu dile güvenmeleri ve Android uygulamaları geliştirmek için desteklemeleridir.

Kotlin’in ismi ise Rusyada bulunan Kotlin adasından gelmektedir.

JavaScript kodlarına derlenerek HTML sayfalarında kullanılmaktadır. Javascript, HTML gibi web tarafında kullanılan diller ile ilgiliyseniz Kotlin sizin hoşunuza gidecek olan bir dil diye düşünüyorum.

Kotlin, Java ve Android ile %100 uyumlu bir şekilde çalışmaktadır. Java ile Kotlin bir elmanın yarısı gibi düşünülebilir.

Kotlin Neden Geliştirildi ?

Birçok geliştirici gibi sizinde kendinize bu soruyu defalarca sorduğunuzu düşünüyorum. Java varken neden bu dile ihtiyaç duyuldu ? Ne gerek vardı ki ? Senelerdir Java ile yazıyoruz nereden çıktı bu dil ? gibi birçok geliştirici tarafından sorulmuş olan sorulara cevap olarak JetBrains firması ; “Performans ve güvenliği feda etmeden Java’dan daha özlü kodlar yazmayı sağlamak için bu dili geliştirdik” cevabını vermektedir. Kotlin’in temel hedefi kod satırlarını azaltmak, daha güvenli kod yazmak olarak söyleyebiliriz. Kotlin Javayı bitirdi ya bitirecek gibi yorumlar asılsızdır. Kotlin geliştiricilerinden olan Andrey Breslav, Kotlin’in nesne yönelimli bir dil ve Java’dan “daha iyi bir dil” olarak tasarlandığını söyledi. Ancak hala Java koduyla tamamen birlikte çalıştığı için şirketler Java’dan Kotlin’e kademeli bir geçiş yapıyorlar.

Kotlin vs Java?

Bu karşılaştırmayı üç ana başlık altında inceleyebiliriz. Kotlin’in Javada olan bazı eksiklikleri gidermesi, Kotlin de olan Java da olmayan, Java da olup Kotlin de olmayan özellikler şeklinde ayırabiliriz.

a) Kotlin’in Javada olan bazı eksiklikleri gidermesi :

Null referansların kontrol edilmesi,
Ham veri türü olmaması,
Dizilerin değişmemesi
Doğru işlev türleri vardır.
İstisnaları kontrol etmez.
b) Kotlin de olan Java da olmayan özellikler :

Null-safety
Smart casts
String templates,
Properties,
Primary constructors,
Range,
Operator overloading
Data Classes
Daha fazla bilgiye ulaşmak için Kotlin resmi sayfasını ziyaret edebilirsiniz :

https://kotlinlang.org/

c) Java da olup Kotlin de olmayan özellikler

İstisna Kontrolü
Primitive Veri Tipleri
Statik Üyeler
Joker Tipler
Ternary Operatörü

Bir sonraki dersimizde hello world yazımını göstererek kotlin'in kod yapısına giriş yapacağız.
(Eklenerek düzenlenmiştir)






//Kaynaklar:https://www.mobilhanem.com/kotlin-dersleri-kotlin-nedir/ 
//https://medium.com/@halilozel1903/kotlin-nedir-43e312d2dca6
